<!DOCTYPE html>
<html lang="el" charset="utf-8">
  <head>
	<link rel="stylesheet" href="css/styles.css" >
    <meta name="viewport" content="width=device-width,initial-scale=1">
    <meta charset="utf-8">
    <meta name="description" content="">
    <meta name="keywords" content="">
    <title>Μετάβαση</title>
  </head>
  <body>
	<h1> Από την Ελληνική στην κλασική μουσική </h1>
	<p>
	Εδώ, σε γενικές γραμμές, θα περιγράψω την εμπειρία μου με τα θέματα
	προσαρμογής
	<h2>Εφαλτήριο: Ελληνικά μουσικά ακούσματα</h2>
	<p>
	Τα ελληνικά μουσικά ακούσματα βασίζονται (σχεδόν) αποκλειστικά σε τραγούδια.
	Τα χαρακτηριστικά τους είναι:
	<ul>
	<li>
	Έχουν στίχους, και τραγουδιούνται. Για πολλούς, οι στίχοι είναι αναπόσπαστο
	μέρος στο άκουσμα τους.
	</li>
	<li>
	Έχουν σχετικά σύντομη διάρκεια, το πολύ, 4 με 5 λεπτά.
	</li>
	<li>
	Τα δύο μουσικά χαρακτηριστικά τους, που μας μένουν μετά την ακρόαση,
	είναι η <q>μελωδία</q> και ο <q>ρυθμός</q>. Ένα τρίτο χαρακτηριστικό τους,
	η <q>αρμονία</q>, ενσωματώνεται έμμεσα, στην ενορχήστρωση, και δεν γίνεται
	άμεσα αντιληπτή, εκτός ίσως από επαγγελματίες μουσικούς.
	</li>
	</ul>
	<p>
	Τα τραγούδια έχουν μια σχετικά απλή μελωδική δομή, γνωστή ως <q>στροφική</q>.
	Δηλαδή, ένα τυπικό τραγούδι αποτελείται από δύο ή περισσότερες <q>στροφές</q>.
	Η πιο συνηθισμένη δομή κάθε στροφής είναι (εισαγωγή-κουπλέ-ρεφραίν).
	Αυτό στην πράξη σημαίνει ότι το τραγούδι περιέχει τρεις βασικές μελωδίες:
	της εισαγωγής, του κουπλέ και του ρεφραίν:
	<p>
	<ul>
	<li>
	Η μελωδία της εισαγωγής είναι καθαρά ορχηστρική.
	</li>
	<li>
	Η μελωδία του κουπλέ συνοδεύεται από στίχους, σχεδόν πάντα με νέα λόγια σε κάθε
	στροφή.
	</li>
	<li>
	Η μελωδία του ρεφραίν έχει επίσης στίχους, που συνήθως παραμένουν οι ίδιοι
	σε κάθε στροφή.
	</li>
	</ul>
	Αυτές είναι οι μελωδίες, και ειδικά του κουπλέ και του ρεφραίν,
	που μας μένουν στο μυαλό και σιγοτραγουδούμε.
	<p>
	Για παράδειγμα, το τραγούδι του Ξαρχάκου <q>Όνειρο δεμένο</q> σε ορχηστρική διασκευή,
	χωρισμένο σε εισαγωγή-κουπλέ-ρεφραίν.
	<ul>
	<li>
		<div class="recording">
			<div class="play">
				<audio controls> <source src="audio/clips/1-intro.mp3" type="audio/mpeg"> </audio>
			</div>
			<div class="description">
				<h2>Εισαγωγή</h2>
			</div>
		</div>
	</li>
	<li>
		<div class="recording">
			<div class="play">
				<audio controls> <source src="audio/clips/2-couple.mp3" type="audio/mpeg"> </audio>
			</div>
			<div class="description">
				<h2>Κουπλέ</h2>
			</div>
		</div>
	</li>
	<li>
		<div class="recording">
			<div class="play">
				<audio controls> <source src="audio/clips/3-refrain.mp3" type="audio/mpeg"> </audio>
			</div>
			<div class="description">
				<h2>Ρεφραίν</h2>
			</div>
		</div>
	</ul>
	<p>
	Αυτά αποτελούν μία στροφή, που επαναλαμβάνεται (μουσικά) αυτούσια μιά
	φορά, και κλείνει με μιά επανάληψη της εισαγωγής, σαν επίλογος.
	<p>
	Ο στόχος ενός τραγουδιού είναι να δημιουργήσει στον ακροατή 
	ποικίλα συναισθήματα. Εκτός της μουσικής, σ' αυτό συνδράμουν και οι στίχοι
	και η ερμηνεία του τραγουδιστή. Ένα καθαρά ορχηστρικό έργο έχει τον ίδιο
	στόχο, αλλά πρέπει να τον πετύχει μόνο με την μουσική, με πλούσια, εκλεπτισμένη
	ενορχήστρωση, και το λεγόμενο <q>χρώμα</q> που παρέχει η διανομή
	του μουσικού περιεχομένου στα διάφορα τμήματα οργάνων της ορχήστρας.
	<p>
	Αν η ορχηστρική διασκευή αυτού του τραγουδιού σας αφήνει αδιάφορους,
	και σας φαίνεται λειψή χωρίς την φωνή του Πάνου Γαβαλά και τους στίχους
	του Βαγγέλη Γκούφα, τότε θα έχετε ένα επιπρόσθετο θέμα προσαρμογής στην
	κλασική μουσική. Όχι πάντως ανυπέρβλητο.
	<h2>Εξοικείωση με ορχηστρικές διασκευές ελληνικών τραγουδιών</h2>
	<p>
	Η πρώτη φάση της μετάβασης είναι η εξοικείωση με την ορχηστρική μουσική,
	και η απεξάρτηση από την αναγκαιότητα στίχων.
	<p>
	Διάλεξα προσεγμένες ορχηστρικές διασκευές ποιοτικών ελληνικών τραγουδιών,
	τις οποίες θα βρείτε εδώ:
	<p>
	<a href="q-greek-orch.html" target="_blank">Ορχηστρικές διασκευές Ελληνικών τραγουδιών</a>
	<p>
	Πριν συνεχίσετε, σας παροτρύνω να επικεντρωθείτε σ' αυτά, και να τα
	ακούσετε επανειλημμένα. Μέχρι να αποφασίσετε αν αυτού του είδους η
	μουσική σας ικανοποιεί ή όχι.
	<p>
	Σημειωτέον ότι, αν και είναι καθαρά ορχηστρικές διασκευές, οι απόντες στίχοι
	θα σας είναι ήδη γνωστοί, και όταν τα ακούτε θα σας έρχονται στο μυαλό.
	Επίσης, όλα τα τραγούδια έχουν την απλή στροφική μορφή και τυπική διάρκεια,
	που ανέφερα παραπάνω, άρα έχουν την ήδη γνώριμη μουσική δομή.
	Ο σκοπός είναι να εστιαστείτε, να κατανοήσετε και να εξοικειωθείτε
	με την τις σχετικά πιό περίπλοκες ενορχηστρώσεις.
	<p>
	Αν μετά απ' αυτό αποφασίσετε να συνεχίσετε, έστω κι από περιέργεια,
	πάμε στην δεύτερη φάση της μετάβασης.
	<h2>Ελληνικά Ορχηστρικά έργα</h2>
	<p>
	Ανεβάζοντας λίγο τον πήχυ, πάμε σε μια άλλη κατηγορία ελληνικής
	ορχηστρικής μουσικής. Μουσικής που δεν έχει την μορφή τραγουδιών, δεν
	είναι δηλαδή στροφική, και δεν έχει στίχους. Διατηρεί, όμως, τον στόχο
	δημιουργίας συναισθημάτων. Είτε σαν αυτόνομο μουσικό έργο, με πολλά
	μέρη, ή συνοδευτικό θεατρικών έργων, ή κινηματογραφικών ταινιών.
	Είναι ένα βήμα πιό κοντά
	στην κλασική μουσική, στην δομή των μουσικών θεμάτων, και της
	ενορχήστρωσης, και πιστεύω ότι είναι μιά ακόμα χρήσιμη μεταβατική
	φάση, πριν ασχοληθούμε ευθέως με την κλασική μουσική.
	<p>
	Παρουσιάζω ορισμένα τέτοια εδώ:
	<p>
	<a href="q-transitional-greek.html" target="_blank">Μεταβατικά ελληνικά ορχηστρικά.</a>
	<p>
	Όπως και στις διασκευές των ελληνικών τραγουδιών, σας προτρέπω να τα ακούσετε
	επανειλημμένα. Αν, και όταν σας γίνουν οικεία, και α ακρόαση τους σας
	είναι ευχάριστη, συνεχίζουμε.
  </body>
</html>