<!DOCTYPE html>
<html lang="el" charset="utf-8">
  <head>
	<link rel="stylesheet" href="css/styles.css" >
    <meta name="viewport" content="width=device-width,initial-scale=1">
    <meta charset="utf-8">
    <meta name="description" content="">
    <meta name="keywords" content="">
    <title>Ακούσματα</title>
  </head>
  <body>
  <h1> Τα ακούσματα μου </h1>
	<h2> Από το ραδιόφωνο </h2>
	<p>
	Τα μουσικά μου ακούσματα κατά τα παιδικά και εφηβικά μου χρόνια ήταν
	σχεδόν αποκλειστικά μέσω του ραδιοφώνου. Ήταν όμως έντονη και συνεχής.
	Το ραδιόφωνο στο πατρικό μου σπίτι έπαιζε συνεχώς μουσική, ανα πάσα στιγμή
	συντονισμένο σε μουσικό πρόγραμμα από κάποιον ραδιοφωνικό σταθμό. Οι κύριες πηγές
	ήταν ο σταθμός της Κύπρου, το δεύτερο πρόγραμμα της τότε ΕΙΡ από την Αθήνα,
	και ο σταθμός των Ενόπλων Δυνάμεων, επίσης από την Αθήνα.
	<p>
	Κατά την διάρκεια της ημέρας, τα διάφορα προγράμματα έπαιζαν ποικιλίες
	τραγουδιών, όχι μόνο τα τελευταία σουξέ, αλλά και τραγούδια περασμένων εποχών.
	Στα βραδυνά προγράμματα των σταθμών της Αθήνας, οι μεγάλες Ελληνικές
	δισκογραφικές εταιρείες είχαν μισάωρα προγράμματα, στα οποία έπαιζαν τις πρόσφατες
	επιτυχίες τους, και ανακοίνωναν τους νέους τους δίσκους. Σε όλες τις εκπομπές,
	στο κάθε τραγούδι, αναφέραν τον συνθέτη, τον στιχουργό, και φυσικά τους
	τραγουδιστές.
	Μέχρι περίπου τα 20 μου χρόνια, έτσι βασικά διαμορφώθηκε η δική μου μουσική
	παιδεία. Συνοπτικά, τα κυριότερα χαρακτηριστικά της ήταν.
	<p>
	<ul>
	<li>
	Επικέντρωση στην μουσική, δηλαδή μελωδία, ρυθμό, και ενορχήστρωση.
	Είχα μια έμφυτη ικανότητα να αποτυπώνω, και να θυμάμαι κάθε νότα
	όποιου τραγουδιού μου άρεσε. Αντίθετα, οι στίχοι με άφηναν σχετικά αδιάφορο.
	Δεν με ενοχλούσαν, αλλά και δεν με συγκινούσαν. Χαρακτηριστικά, προτιμούσα
	μια καθαρά ορχηστρική απόδοση ενός τραγουδιού, καλά ενορχηστρωμένου.
	</li>
	<li>
	Η ανακλαστική εστίαση μου στον συνθέτη του τραγουδιού, όχι στον
	τραγουδιστή. Θεωρούσα και τον στιχουργό συν-δημιουργό, αλλά δεν με αφορούσε.
	</li>
	<li>
	Φυσιολογικά, οι προτιμήσεις μου, με την πάροδο του χρόνου, εξελίχθηκαν
	γύρω από συνθέτες. Σταδιακά, σχηματίστηκε η λίστα των αγαπημένων μου
	συνθετών. Μάνος Χατζιδάκις, Μίκης Θεοδωράκης, Γιάννης Σπανός,
	Σταύρος Ξαρχάκος, Γιώργος Ζαμπέτας, Μίμης Πλέσσας, Μάνος Λοΐζος,
	Σταύρος Κουγιουμτζής, Δήμος Μούτσης. Επίσης, από τις προηγούμενες γενεές,
	Μιχάλης Σουγιούλ, Βασίλης Τσιτσάνης, Γιώργος Μητσάκης, Μανώλης Χιώτης,
	Γιάννης Παπαϊωάννου, Μάρκος Βαμβακάρης.
	<p>
	Παράλληλα, δημιουργήθηκε και μια λίστα αγαπημένων μου τραγουδιστών.
	Βίκυ Μοσχολιού, Γιάννης Πουλόπουλος, Γρηγόρης Μπιθικώτσης, στην πρώτη
	γραμμή, και από πίσω Γιώργος Νταλάρας, Σταμάτης Κόκοτας, και Γιώργος Ζωγράφος.
	</li>
	</ul>
	<h2> Από δίσκους </h2>
	<p>
	Νωρίς στα φοιτητικά μου χρόνια (1971-1975) κατάφερα να συναρμολογίσω ένα υποτυπώδες πικάπ,
	και μπορούσα πια να ακούω μουσική από δίσκους. Δανειζόμουν για λίγο δίσκους από φίλους,
	και εθίστικα γρήγορα στο να ακούω μουσική επανειλημμένα, όποτε ήθελα, κι όχι ό,τι είχαν και
	όποτε το είχαν οι μουσικές εκπομές στο ραδιόφωνο που ήταν, μέχρι τότε, η μόνη πηγή μου.
	<p>
	Είχα προσέξει από την ακρόαση των δανεισμένων δίσκων ότι δίσκοι με επιτυχίες
	της εποχής, ακόμη και αγαπημένων μου τραγουδιστών και συνθέτών, κρατούσαν το
	ενδιαφέρον μου για 2-3 μέρες, άντε μια βδομάδα το πολύ, και τους επέστρεφα γρήγορα
	για να δανειστώ άλλους. Αντίθετα, δεν χόρταινα δίσκους με ορχηστρικές μελωδίες, για
	παράδειγμα άλμπουμ του Michel Legrand and Maurice Jarre, δημοφιλή τότε, ή
	καθαρά ορχηστρικές διασκευές ποιοτικών ελληνικών τραγουδιών. 
	Επί πλέον, διαπίστωσα ότι η παράλληλη ακρόαση καθαρά ορχηστρικής μουσικής όταν μελετούσα όχι
	μόνο δεν έμπαινε εμπόδιο στην κατανόηση της ύλης αλλά βοηθούσε, σαν είδος λιπαντικού,
	το μυαλό μου. Γι αυτούς έβρισκα κάθε δικαιολογία για να καθυστερήσω την επιστροφή τους.
	Αργά ή γρήγορα. όμως, έπρεπε να τους επιστρέψω.
	<p>
	Όταν άρχισα κι εγώ να αγοράζω δικούς μου δίσκους αποφάσισα να επικεντρωθώ σε δίσκους
	με ορχηστρική μουσική. Δεν με ενδιέφερε να αγοράζω δίσκους που θα βαριόμουνα σε 1-2 βδομάδες.
	Έβαλα στόχο να αγοράζω δίσκους που θα διατηρούσαν το ενδιαφέρον μου διαχρονικά.
	<p>
	Η πρώτη μου αγορά, το φθινόπωρο του 1973, ήταν ο ορχηστρικός δίσκος του
	Μάνου Χατζιδάκι <q>15 Εσπερινοί</q>. Τα επόμενα δύο χρόνια, μέχρι τη μετακόμιση μου στις
	ΗΠΑ το 1975 για μεταπτυχιακές σπουδές, ακολούθησαν και άλλες σγορές δίσκων.
	Έτσι άρχισε η πορεία μου ως συλλέκτη μουσικών ηχογραφήσεων, που κράτησε μια ζωή.
	Αρχικά με δίσκους βινυλίου και κασσέτες, και αργότερα με CDs.
	<h2>Η εισαγωγή μου στην κλασική μουσική</h2>
	<p>
	Η πρώτη μου επαφή με την κλασική μουσική συνέβη τους τελευταίους μήνες πριν
	φύγω από την Ελλάδα. Μια αδελφική μου φίλη, με μουσικά βιώματα πιο ανεπτυγμένα
	από τα δικά μου, μου έκανε δώρο ένα δίσκο με προσιτά κλασικά κομμάτια.
	Η ορχήστρα ήταν η Φιλαρμονική του Βερολίνου, με μαέστρο τον διάσημο Φον Κάραγιαν.
	Πάνω έιχε τέσσαρα έργα, κατά σειρά:
	<ol>
	<li>
	Mozart: Serenade <em>Eine Kleine Nachtmusik</em> (Σερενάτα <em>Λίγη βραδυνή μουσική</em>).
	</li>
	<li>
	Sibelius: <em>Valse triste</em> (<em>Λυπημένο Βαλς</em>).
	</li>
	<li>
	Smetana: <em>Ma Vlast / Vltava</em> (<em>Η χώρα μου / Ο ποταμός Μολδάβας</em>)
	</li>
	<li>
	Ravel: <em>Bolero</em> (<em>Μπολερό</em>).
	</li>
	</ol>
	<p>
	Σύντομα, μετά από επανειλημμένες ακροάσεις, το αυτί μου συνήθισε τον ήχο της
	κλασικής ορχήστρας, και τα κομμάτια του δίσκου μου έγιναν οικεία και απολαυστικά.
	Χωρίς δισταγμό, έβαλα στόχο μου να επεκτείνω τους μουσικούς μου ορίζοντες,
	και να εξερευνήσω την κλασική μουσική.
	<p>
	Το επόμενο βήμα παραλίγο να αποβεί μοιραίο. Ενθουσιασμένος, έτρεξα στο δισκάδικο
	που σύχναζα, και ζήτησα καθοδήγηση για να αγοράσω ένα <q>δίσκο κλασικής μουσικής</q>.
	Όταν μου ζήτησαν να γίνω πιο συγκεκριμένος, και τι άλλο είχα ακούσει, το μόνο που
	θυμόμουν να αναφέρω ήταν η Φιλαρμονική του Βερολίνου και ο Φον Κάραγιαν. Ούτε
	καν την δισκογραφική εταιρεία έιχα συγκρατήσει, αλλά λόγω της ορχήστρας και του
	μαέστρου, μάντεψαν ότι θα ήταν η Deutsche Grammophon. Με ρώτησαν αν ξέρω τον
	Μπετόβεν. Τον είχα ακουστά, και έτσι είπα ναι. Μου πρότειναν ένα διπλό δίσκο
	της ίδιας εταιρείας, με την ίδια ορχήστρα και μαέστρο. Περιείχαν την 3η
	του συμφωνία (Eroica) και την 5η (Fate). Και μου εξήγησαν ότι είναι
	τα δύο πιο δημοφιλή του έργα. Η κάθε συμφωνία είχε τέσσαρα μέρη (movements).
	Η 3η είχε συνολική διάρκεια περίπου 45 λεπτά και η 5η περίπου 35.
	Αγόρασα λοιπόν τον δίσκο, σε τσουχτερή τιμή γιατί ήταν
	εισαγόμενος και διπλός. Και έτρεξα σπίτι να τον ακούσω.
	<p>
	Με περίμενε μια πολύ δυσάρεστη έκπληξη, και μεγάλη απογοήτευση.
	Ακούγοντας τους δίσκουε, μπορούσα να αναγνωρίσω όρισμένα μουσικά θέματα εδώ κι εκεί,
	είδικά στα πρώτα 2 ή 3 λεπτά κάθε μέρους, τα οποία συχνά πυκνά ξαναπαρουσιάζονταν
	αργότερα, μεταλλαγμένα. Δεν μπορούσα να βγάλω άκρη. Η διάρκεια κάθε μέρους
	ήταν μεγαλύτερη απ' ότι είχα συνηθίσει, και η προσπάθεια να διατηρήσω την
	προσοχή μου ήταν εξαντλητική.
	Ένιωθα σαν ακροατής σε μια ατέρμονη συζήτηση μιας μεγάλης παρέας για ένα
	θέμα που δεν γνώριζα και προσπαθούσα να μαντέψω, σε μια ξένη γλώσσα στην οποία
	το λεξιλόγιο μου ήταν φτωχό, και η γραμματική και το συντακτικό μου ανύπαρκτα.
	<p>
	Είχα πεισματώσει, και συνέχιζα να παίζω τους δίσκους. Αυτό κράτησε μερικές βδομάδες.
	Με την πάροδο του χρόνου, και κάθε νέα ακρόαση, μπορούσα να διακρίνω μια μικρή
	καλυτέρευση. Για να συνεχίσω με την παραβολή της παρέας, μπορούσα να ξεχωρίσω
	όλο και περισσότερα από τα μέλη της παρέας, και την φωνή τους, και να πιάνω
	περισσότερες λέξεις. Αλλά δεν μπορούσα να πιάσω προτάσεις και παραγράφους.
	Πόσο μάλλον να πω ότι η συζήτηση είχε νόημα ή τουλάχιστον ενδιαφέρον.
	Η εξερεύνηση που νόμιζα πως άρχισα είχε καταλήξει μια άσκοπη και κουραστική περιπλάνηση.
	<p>
	Κάπου εκεί κατέθεσα τα όπλα. Σε αντίθεση με τον πρώτο άλμπουμ, το οποίο
	έμαθα να απολαμβάνω, μετά από τόση προσπάθεια η ακρόαση του δεύτερου παρέμεινε
	αγγαρεία. Δεν ήταν αυτό που έλπιζα. Κατέληξα στο συμπέρασμα ότι η κλασική μουσική
	δεν ήταν για μένα.
	<p>
	Λίγο αργότερα συναντήθηκα με την φίλη που μου χάρισε τον πρώτο δίσκο, και της
	εξήγησα την κατάσταση. Με κατσάδιασε που πήγα κατ' ευθείαν σε συμφωνίες του
	Μπετόβεν στο δεύτερο μου βήμα. Ήταν μεγάλο άλμα. Σαν συμφωνίες, έχουν μεγάλη
	διάρκεια, και όταν το εφαλτήριο σου είναι τα τραγούδια 3-4 λεπτών, είναι δύσκολο
	να διατηρείς την προσοχή σου συνεχώς για 15 ή 20 λεπτά. Επίσης, η δομή των συμφωνιών
	του Μπετόβεν βασίζεται λιγότερο στην μελωδία και περισσότερο στην αρμονία,
	και συνεπώς λιγότερο προσιτές.
	Η συμβουλή της, αν ήθελα να ξαναδοκιμάσω, ήταν στα επόμενα βήματα να περιοριστώ
	σε δίσκους με μελωδικά έργα, και μικρής διαρκείας, μέχρι να εξοικειωθώ με
	τους ήχους της κλασικής ορχήστρας, και την δομή της κλασικής μουσικής.
	<p>
	Αυτο και έγινε. Πήγαμε μαζί στο δισκοπωλείο, και μου διάλεξε ένα άλμπουμ
	που είχε το 1ο πιάνο κοντσέρτο του Tchaikovsky, ένα μελωδικότατο έργο
	ενός συνθέτη διάσημου για την μελωδικότητα των έργων του. Η διάρκεια του,
	σε τρία μέρη, ήταν παρόμοια με τις συμφωνίες. Οι διάχυτες μελωδίες του,
	όμως, το έκαναν πιό άμεσα κατανοητό και ελκυστικό. Και κατάφερα να το
	κατανοήσω και να το αγαπήσω γρήγορα.
	<p>
	Έτσι, λοιπόν, το ενδιαφέρον μου για την κλασική μουσική επανήλθε, για καλά.
	Το έβαλα όμως στην άκρη για τους επόμενους λίγους μήνες μέχρι
	την αναχώρηση μου για τις ΗΠΑ.
	<h2>Η συνέχεια</h2>
	<p>
	Σύντομα μετά την εγκατάσταση μου στις ΗΠΑ, αφοσιώθηκα εντατικά και
	μακροχρόνια	στην κλασική μουσική, πάντα σαν
	<em>αυτοδίδακτος ερασιτέχνης ακροατής</em>.
	Η επακόλουθη ενασχόληση μου με την κλασική μουσική δεν ήταν ούτε
	εύκολη ούτε σύντομη. Είχε σκαμπανεβάσματα.
	<hr>
	<b><em> Fill the gap here ... </em></b>.
	<hr>
	<p>
	Αν και διατήρησα το ενδιαφέρον και την αγάπη μου για την ποιοτική
	ελληνική μουσική, η κλασική μουσική σταδιακά με απορρόφησε, και μονοπώλησε
	τα ακούσματα μου μια ολόκληρη ζωή.
	<p>
  </body>
</html>