<!DOCTYPE html>
<html lang="el" charset="utf-8">
  <head>
	<link rel="stylesheet" href="css/styles.css" >
    <meta name="viewport" content="width=device-width,initial-scale=1">
    <meta charset="utf-8">
    <meta name="description" content="">
    <meta name="keywords" content="">
    <title>Εισαγωγή στην κλασική μουσική</title>
  </head>
  <body>
	<h1>Εισαγωγή στην κλασική μουσική</h1>
	<p>
	Αρχίζω με μιά αποσαφήνιση του όρου <q>κλασική μουσική</q>.
	<blockquote>
	Με τον όρο <q>κλασική μουσική</q> εννοούμε την <b>δυτικοευρωπαϊκή μουσική
	παραγωγή</b> που εκτείνεται σε μία αρκετά μεγάλη χρονική περίοδο,
	περίπου από το έτος 470 μ.Χ. μέχρι και τη σύγχρονη εποχή.
	</blockquote>
	<p>
	Προφανώς, αυτός ο ορισμός καλύπτει ένα απέραντο χώρο μουσικών έργων.
	Μια ταξινόμηση τους, στις ακόλουθες τρεις βασικές κατηγορίες, θα
	αποδειχτεί ανεκτίμητη στην εξερεύνηση τους. 
	<ul>
	<li>
	Σε ποιά (χρονική) περίοδο ανήκει το έργο?
	</li>
	<li>
	Τι μουσικό σύνολο το αποδίδει?
	</li>
	<li>
	Ποιός είναι ο συνθέτης του?
	</li>
	</ul>
	<p>
	Αυτές οι κατηγορίες δεν είναι ανεξάρτητες, αλλά είναι συνυφασμένες και
	υπερκαλύπτονται, όπως θα δούμε.
	<h2>Περίοδοι της κλασικής μουσικής</h2>
	<p>
	Το ενδιαφέρον μας θα περιοριστεί σε έργα από το 1600 μ.Χ. και μετά,
	την λεγόμενη <q>περίοδο της κοινής πρακτικής</q>.
	Οι μουσικολόγοι την διαχωρίζουν, χρονικά, στις ακόλουθες <q>περιόδους</q>:
	<ul>
	<li>
	 Μπαρόκ (1600–1750)
	 </li>
	 <li>
	 Κλασική (1750–1830)
	 </li>
	 <li>
	 Ρομαντική (1804–1910). 
	 </li>
	 <li>
	 Σύγχρονη (1910 - ). 
	 </li>
	 </ul>
	 <p>
	 Από τις αρχές του 20ού αιώνα μέχρι σήμερα, η κλασική μουσική δεν έχει
	 μια ομοιόμορφη περιοδολόγηση όπως οι προηγούμενες τρεις.
	 Παρ’ όλα αυτά, οι ιστορικοί και οι μουσικολόγοι αναγνωρίζουν κάποιες
	 τάσεις και ρεύματα που λειτουργούν σαν «περίοδοι» ή αισθητικά κινήματα.
	 Περισσότερες λεπτομέρειες σ' αυτή τη φάση θα μπερδέψουν περισσότερο
	 απ' ότι θα διαφωτίσουν.
	<p>
	Λεπτομέρειες για τα διαχωριστικά χαρακτηριστικά των διαφόρων περιόδων
	μπορείτε να βρείτε στο σχετικό άρθρο απο την Βικιπαίδεια εδώ:
	<a href="https://el.wikipedia.org/wiki/Κλασική_μουσική" target="_blank">
	Βικιπαίδεια - Κλασική μουσική</a>.
	 <p>
	 Διευκρίνιση: Υπάρχει μια σύγχυση μεταξύ των όρων <q>κλασική μουσική</q> και
	 <q>κλασική περίοδος</q>. Η κλασική μουσική χωρίζεται σε περιόδους, και
	 η κλασική περίοδος είναι, απλά, μία από αυτές τις περιόδους.
	 Επίσης, ο χρονολογικός διαχωρισμός των περιόδων είναι κατά προσέγγιση.
	 Όπως ίσως θα προσέξατε, το τέλος της κλασικής περιόδου υπερκαλύπτει
	 την αρχή της ρομαντικής.
	<p>
	<h2>Ορχηστρικά μουσικά σύνολα</h2>
	<p>
	Ένα βασικό χαρακτηριστικό κάθε κλασικού μουσικού έργου είναι το σύνολο
	μουσικών οργάνων που το αποδίδουν. Τόσο σε αριθμό οργάνων όσο και σε ποικιλία.
	Αυτό αντανακλάται στον χαρακτήρα και στην δομή της μουσικής που
	μπορούν να εκφράσουν, και στον τίτλο του έργου.
	Με βάση των αριθμών οργάνων, και την ποικιλία τους, τα σύνολα
	σχηματίζουν ένα φάσμα.
	<p>
	Στο ένα άκρο έχουμε σύνολα περιορισμένου αριθμού οργάνων, και αποδίδουν
	μουσικά έργα που χαρακτηρίζονται ως <q>μουσική δωματίου (chamber music)</q>.
	Ο συνδυασμός οργάνων επιτρέπει μεγάλη ποικιλία σχημάτων. Θα αναφέρουμε
	και θα εξηγήσουμε αργότερα αρκετά απ' αυτά, κατά περίπτωση.
	<p>
	Προς τη άλλη κατεύθυνση έχουμε σύνολα
	με πολλά και ποικίλα όργανα ή, στην πράξη, ομάδες οργάνων, τα οποία
	αποκαλούνται γενικά <q>ορχήστρες (orchestras)</q>.
	Και στο άκρο βρίσκουμε τις μεγάλες ορχήστρες, τις αποκαλούμενες
	<q>συμφωνικές ορχήστρες (symphony orchestras)</q> ή <q>φιλαρμονικές (philharmonics)</q>.
	<p>
	Για παράδειγμα, μερικές από τις ορχήστρες, διάσημες για τις συναυλίες
	και τις ηχογραφήσεις τους,	θεωρούνται οι:
	<ul>
	<li>
	Φιλαρμονική του Βερολίνου (Berlin Philharmonic).
	</li>
	<li>
	Φιλαρμονική τής Βιέννης (Vienna Philharmonic).
	</li>
	<li>
	Φιλαρμονική τής Νέας Υόρκης (New York Philharmonic).
	</li>
	<li>
	Συμφωνική ορχήστρα του Λονδίνου (London Symphony Orchestra).
	</li>
	<li>
	Συμφωνική ορχήστρα της Βοστώνης (Boston Symphony Orchestra).
	</li>
	</ul>
	<h2>Συνθέτες</h2>
	<p>
	Ο πιό βασικός παράγοντας στην αξία και απήχηση ενός μουσικού έργου
	είναι ο συνθέτης του. Αφενός, ο κάθε συνθέτης επηρεάστηκε από
	το μουσικό κλίμα και τα ρεύματα της περιόδου στην οποία δημιούργησε
	τα έργα του. Αφετέρου, ο κάθε συνθέτης έχει τον δικό του προσωπικό
	ιδίωμα που χρωματίζει τά έργα του, την αποδοχή τους, και την
	υστεροφημία του. Ορισμένοι συνθέτες έγραψαν έργα για πολλά είδη μουσικών συνόλων,
	άλλοι περιορίστηκαν και έγιναν σπεσιαλίστες σε συγκεκριμένα είδη,
	για παράδειγμα, μουσική δωματίου, συμφωνίες. Άλλοι έγραψαν μεγάλο
	αριθμό έργων, άλλοι σχετικά μικρό.
	<p>
	Θα αντισταθώ στον πειρασμό να αναφέρω και να περιγράψω εδώ
	συγκεκριμένους συνθέτες, και δημοφιλή έργα τους.
	Δεν είναι η κατάλληλη στιγμή, αυτή θα έρθει αργότερα.
	<h2> Το πλαίσιο της διαδρομής μας </h2>
	<p>
	Θα εξηγήσω εδώ τον λόγο που ανέφερα νωρίς αυτή την ταξινόμηση.
	<p>
	Καθώς θα σας παρουσιάζω διάφορα μουσικά έργα, είναι φυσικό
	ότι ορισμένα θα σας γίνουν κατανοητά, οικεία και ελκυστικά
	πιό σύντομα από άλλα. Είναι σημαντικό, με το πέρασμα το χρόνου,
	να εντοπίσετε τι είναι τα κοινά χαρακτηριστικά αυτών που σας
	ελκύουν και αυτών που σας απωθούν ή, έστω, σας αφήνουν αδιάφορους,
	και να επικεντρωθείτε στα πρώτα, τουλάχιστον προσωρινά.
	<p>
	Ο πρακτικός στόχος αυτής της τακτικής είναι να φτάσετε πιό γρήγορα στο στάδιο
	που ακούτε ευχάριστα αρκετά κλασικά έργα, ή έστω κομμάτια κλασικών έργων,
	δηλαδή απτό όφελος της προσπάθειας σας, και κίνητρο να συνεχίσετε.
	Μερικά παραδείγματα, με βάση τα εισαγωγικά κομμάτια που θα σας παρουσιάσω:
	<p>
	Παρατηρείτε σύντομα ότι αρκετά απ' αυτά που σας ελκύουν είναι
	έργα ενός συγκεκριμένου συνθέτη, ας πούμε (αρκετά πιθανόν) του Mozart.
	Είναι λογικό να επικεντρωθείτε ακούγοντας διάφορα έργα του Mozart,
	και να διαπιστώσετε	ότι όλα σας ελκύουν γενικά, άλλα περισσότερο άλλα λιγότερο.
	Άρα, βρήκατε έναν συνθέτη που εμπιστεύεστε. Στην πορεία, επίσης, παρατηρείτε
	τα κοντσέρτα του, και κυρίως αυτά για πιάνο, σας είναι ιδιαίτερα ελκυστικά.
	Λογικό να συμπεράνετε ότι κοντσέρτα άλλων συνθετών πιθανόν κι αυτά να
	σας αρέσουν, και να στρέψετε την προσοχή σας σ' αυτά.
	<p>
	Μπορεί, επίσης, να διαπιστώσετε ότι σας ελκύουν περισσότερα έργα από την
	κλασσική περίοδο, λιγότερα από την ρομαντική περίοδο, και ελάχιστα από την μπαρόκ.
	<p>
	Με κάθε τρόπο συνεχίστε όσο μπορείτε, καθοδηγούμενοι ή όχι, να ακούτε κλασική μουσική.
	Όσο περισσότερο το κάνετε, τόσο το αυτί σας θα εξοικειώνεται και θα αφομοιώνει
	τις αποχρώσεις της ενορχήστρωσης και της μελωδικής, αρμονικής και ρυθμικής δομής
	της κλασικής μουσικής. Με επιμονή, υπομονή, και λίγη τύχη, θα φτάσει η στιγμή
	που θα ξανακούσετε κομμάτια που πριν σας ακούγονταν ακατανόητα, και τώρα σας
	φαίνονται κατανοητά. Αυτός είναι ο στόχος, και το σημείο χωρίς επιστροφή.
	Όσο συνεχίζετε, τόσο περισσότερο κλασικό ρεπερτόριο θα σας φαίνεται προσιτό
	και κατανοητό.
	Θα ακούτε ευχάριστα, και επανειλλημένα, ήδη γνωστά σας έργα. Θα δοκιμάζετε
	καινούργια πεδία (συνθέτες, περιόδους, είδη), πολλά θα καταλήξουν να σας
	αρέσουν, και θα προστεθούν στα ακούσματα σας, ορισμένα θα σας απογοητεύσουν,
	και θα τα εγκαταλείψετε.
	<p>
	Και το τελευταίο, άκρως σημαντικό σχόλιο: Μην αντιμετωπίζετε την κλασική
	μουσική σαν ένα πεδίο που πρέπει να κατακτήσετε. Ο σκοπός δεν είναι
	να επιμείνετε μέχρι να σας αρέσει κάθε κλασικό κομμάτι που έχει ποτέ γραφτεί.
	Η κλασική μουσική είναι ένα πεδίο που περιέχει μια τεράστια συλλογή αξιόλογων
	μουσικών έργων,	πολλά εκ των των οποίων έιναι όντως διαχρονικά αριστουργήματα
	στο είδος τους. Με προσπάθεια, και καθοδήγηση, μπορεί να προσφέρει στον
	μουσικόφιλο επιλογές για ακούσματα αρκετά να καλύψουν μιά ολόκληρη ζωή.
	<p>
	<h2> Εμπόδια και παγίδες</h2>
	<p>
	Στα πρώτα στάδια είναι φυσιολογικό να αντιμετωπίσετε ορισμένες δυσκολίες
	προσαρμογής. Αυτές συνοψίζονται κυρίως στα ακόλουθα.
	<ul>
	<li>
	Το μέγεθος και η διάρκεια των κλασικών έργων.
	<br>
	Τα τυπικά κλασικά έργα αποτελούνται από τμήματα ή μέρη (movements), και η
	διάρκεια τους ξεπερνά κατά πολύ την τυπική διάρκεια ενός τραγουδιού.
	Για παράδειγμα, μια τυπική συμφωνία έχει 4 μέρη, και διαρκεί 30+ λεπτά.
	Πλήρη κλασικά έργα δεν είναι κατάλληλα για ακούσματα στα πρώτα
	μεταβατικά στάδια, και πρέπει να αναβάλλονται για αργότερα.
	</li>
	<li>
	Η πιό περίπλοκη δομή τους.
	<br>
	Η μουσική δομή των τμημάτων ενός κλασικού έργου διαφέρει κατά πολύ από
	την μουσική δομή ενός στροφικού τραγουδιού. Βασίζεται, μεν, σε μελωδία,
	ρυθμό, και αρμονία, και σε επανάληψη μουσικών θεμάτων αλλά είναι πιο περίπλοκη.
	Κυρίως, οι επαναλήψεις των θεμάτων είναι πιό ποικίλες, και η αρμονία συνήθως
	παίζει πολύ πιό ουσιαστικό ρόλο στην δομή της κλασικής μουσικής.
	</li>
	</ul>
	<p>
	Στην πρώτη φάση, τα κλασικά κομμάτια που θα σας παρουσιάσω θα αποφύγουν κατά
	το δυνατόν αυτές τις παγίδες. Θα είναι σχετικά μικρής διαρκείας, και θα έχουν
	έναν εμφανή μελωδικό χαρακτήρα, και σχετικά απλή δομή, ώστε να έιναι άμεσα προσιτά.
	Σας συνιστώ να ακούσετε το κάθε κομμάτι προσεκτικά, μέχρι τέλους.
	<p>
	Για την ακρόαση, αν είναι δυνατόν, χρησιμοποιήσετε στερεοφωνικά ηχεία,
	ή ακουστικά. Θα σας βοηθήσει να ανιχνεύετε πιό εύκολα τα όργανα που
	παράγουν τον ήχο που ακούτε. Επίσης, όπου είναι διαθέσιμα, θα σας προτείνω
	μουσικά	video, για ακόμα πιό εύκολή ανίχνευση.
	<p>
	<h2>Προσδιορισμός και ταυτοποίηση κλασικών κομματιών</h2>
	<p>
	Αν και ο ιστότοπος μου είναι στα Ελληνικά, θα χρησιμοποιήσω τους διεθνείς
	όρους στην ταυτοποίηση κλασικών κομματιών.
	<ul>
	<li>
	Όνομα συνθέτη: ή απλά επώνυμο (Mozart, Beethoven, Brahms) ή ονοματεπώνυμο
	(Antonio Vivaldi, Franz Schubert, Antonin Dvorak).
	</li>
	<li>
	Είδος έργου: symphony, piano sonata, string quartet, violin concerto, κλπ.
	</li>
	<li>
	Προσδιορισμός στην ταξινόμηση των έργων του συνθέτη. Με Opus #, με είδικό
	κατάλογο για τον συνθέτη, με αριθμό του συγκεκριμένου είδους, κλπ.
	</li>
	<li>
	Και αν το κομμάτι είναι μόνο ένα μέρος του όλου έργου, το συγκεκριμένο μέρος (movement).
	</li>
	</ul>
	Ορισμένα χαρακτηριστικά παραδείγματα:
	<ul>
	<li>
	Beethoven: Piano Sonata #14, Opus 27 (<b>Moonlight</b>) - 1st movement.
	<br>(Το 1ο μέρος της 14ης σονάτας για πιάνο του Μπετόβεν, Opus 27, γνωστή ως
	<b>σονάτα υπό το σεληνόφως</b>).
	</li>
	<li>
	Franz Schubert: Quintet for Piano & Strings, D667 (<b>Trout</b>) - 4th movement.
	<br>(Το 4ο μέρος του κουϊντέτου για πιάνο και έγχορδα του Σούμπερτ, D667, γνωστό
	ως <b>Trout (Πέστροφα)</b>. D667 είναι ο αριθμός του έργου στον κατάλογο
	ταξινόμησης των έργων του Σούμπερτ).
	</li>
	<li>
	Mozart: Horn Concerto #1, K412.
	<br>(Το 1ο κοντσέρτο για γαλλική κόρνα, Κ412,
	του Μότσαρτ. Κ412 είναι ο αριθμός του έργου στον κατάλογο
	ταξινόμησης των έργων του Μότσαρτ)
	</li>
	</ul>
	Ο βασικός λόγος είναι να προσαρμοστήτε εξ αρχής στην διεθνή ονοματολογία των κλασικών
	μουσικών έργων. Αυτό θα σας διευκολύνει πάρα πολύ στην αναζήτηση για πληροφορίες και,
	ιδιαίτερα, ηχογραφήσεις έργων που σας ενδιαφέρουν.

	  <p> <a href="q-simple-classical.html" target="_blank">Απλά κλασικά κομμάτια.</a>
  </body>
</html>